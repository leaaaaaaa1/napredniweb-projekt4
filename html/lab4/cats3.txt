American Cat Fanciers Association pridaje ruskoj crnoj i ruskoj bijeloj status šampiona, ondje se one nazivaju ruske kratkodlake. Njihov standard za uzgoj odgovara ruskoj plavoj, one također moraju biti jednobojne ili u crnoj ili u bijeloj boji. Boja očiju mora kao i kod ruske plave biti smaragdno zelena. Međutim još uvijek većina udruga uzgajivača prepoznaje samo plavo-sivu varijantu.
Njega
Zbog svog jedinstvenog, dvostrukog krzna, ruska plava mačka se skoro uopće ne linja. To i činjenica da njeno tijelo proizvodi manje glikoproteina Fel d1 ju čine posebno pogodnom za osobe koje imaju alergiju na dlake. Glikoprotein je jedan od izazivača alergije na mačju dlaku, te njegova smanjena proizvodnja u većini slučajeva čini ovu mačku podnošljivom za alergičare, ali ona nikako nije hipoalergena.
Dvostruko krzno ruske plave mačke je posebno omiljeno i nije komplicirano za održavanje. U pravilu je dovoljno četkanje jednom tjedno da bi se uklonila otpala dlaka. Kod svake mačke je godišnji pregled kod veterinara obavezan. Pritom se ne radi samo o eventualnom cjepivu. Pregled uključuje i slušanje srca i pluća te oralni pregled da bi se na vrijeme otkrio karijes.
Ova mačka je relativno tiha i to zajedno s njenim dobrodušnim karakterom ju čini idealnom za držanje u stanu. Svejedno ne biste trebali zaboraviti činjenicu da su ruske plave mačke vrlo inteligentne životinje i trebaju im adekvatni umni i tjelesni izazovi! Raznolika okolina s dovoljno mogućnosti za penjanje, skakanje, skrivanje i odmaranje je nezaobilazna. Ruska plava se voli igrati sa svojim čovjekom – igrajte se s njom s mahalicom