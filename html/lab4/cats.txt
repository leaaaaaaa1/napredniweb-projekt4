Na prvi pogled ruska plava mačka pokazuje sličnost s kartuzijskom ili plavo-sivom britanskom kratkodlakom mačkom. Međutim, tko malo bolje pogleda će shvatiti kako je ruska plava mačka posve jedinstvena rasa mačke!
Izgled
Tjelesna građa ruske plave mačke je graciozna s dugim nogama i težinom od tri do pet kilograma. Pritom se neizmjerno razlikuje od britanske kratkodlake mačke. S druge strane, dosta je slična kartuzijskoj mački, ali se razlikuju u boji očiju. Kartuzijske mačke imaju žute oči, dok ruske plave zeleno smaragdne. Ruska plava mačka ima glavu u obliku klina, a oči i uši stoje daleko razdvojene. Imaju posebno izražene brkove i taj dio im podaje prepoznatljiv izraz lica. Najizraženija karakteristika ove rase je njezino mekano krzno. Plavo-sivo sa srebrnkastim odsjajem daje ovim mačkama njihovo ime! Ostale nijanse krzna, mrlje i boje na šapicama nisu prihvaćene u standardima ove rase. Njuškica i vrhovi šapa bi u idealnom slučaju trebali biti plavi. Danas se uzgajaju i u bijeloj i crnoj boji, ali ih još ne priznaju sve udruge uzgajivača. Mačići ruske plave mačke dolaze na svijet s laganim sjenčanjem boja, ali nakon navršene prve godine života bi krzno trebalo biti jednobojno. Osim boje, krzno ruske plave mačke je jedinstveno i po svojoj svilenkastoj kakvoći: poddlaka i naddlaka su iste dužine – pri čemu nastaje kratko krzno plišane mekoće. Ruska plava mačka je jedina rasa s dvostrukim krznom.

